<html lang="sa">
<head>
	<meta charset="UTF-8">
	<link rel="stylesheet" type="text/css" href="style.css">
	<title >		सूर्यसिद्धान्त: </title>
</head>
<body>
<div class="centerdiv">
	<h1>
		सूर्यसिद्धान्त:
		<br>मध्यमाधिकार:-1
	</h1>
	<h2>मयाय ज्योतिषशास्त्रज्ञानप्रदानम्। </h2>  
	<p class="pankti">
		ततस्तुष्टोऽर्को मयाय इदं दत्तवानित्याह— 
		<br>तोषितस्तपसा तेन प्रीतस्तस्मै वरार्थिने । 
		<br>ग्रहाणां चरितं प्रादान्मयाय सविता स्वयम्।।4।।
	</p>
	<p class="paragen">
		स्वयं स्वत: प्रीत: सुखरूप:। यद्वा शोभनोऽयं प्रत्‍यक्ष: पीत: सन्तुष्टोऽपि सन् सविता सवितृमण्डलमध्यवर्ती। तेन सुदुश्चरेण तपसाराधनेन तोषित: अत्यन्तं सन्तुष्ट:। तस्मै असुराय मयनाम्ने वरार्थिने, वरं स्वाभिमतं ज्योति:शास्त्रमर्थयते ज्ञातुमिच्छते तस्मै ज्योति:शास्त्रजिज्ञासवे ग्रहाणां प्रवहवायुस्थग्रहताराणाम् चरितं ज्ञानं प्रादात् प्रकर्षेण साकल्येन यथार्थतत्त्वे अदात् दत्तवान् ।।4।। 
	</p>

</div>
</body>
</html>